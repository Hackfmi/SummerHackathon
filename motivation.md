* Мотивация зад проектът, по който ще се работи по време на летният Хакатон

Следва директно цитиране на Даниел Стоев - председателят на Студентски Съвет към Софийски Университет.

"Защо искаме нов сайт за СС:"
Целта на настоящия проект е създаването на оптимални условия за по-добрата работа на една организация, която традиционно се свързва от студентите с нищо-правене, непрозрачни практики и слаба (ако не дори и никаква) отчетност. 
Става дума за изготвяне на нов функционален сайт на Студентския съвет на Софийския университет. 
И като казвам „създаване на оптимални условия за по-добрата работа“, визирам основно две неща. 
Първо - да се прекрати възможността за нови дискредитиращи злоупотреби с парични средства. 
Второ: да се постигне по-ефективна комуникация, както вътре в съвета, така и между него и студентите. 
Първата цел предполага максимум прозрачност и яснота какво се случва и с какви основания се прави. Втората цел изисква ясно разписани и формализирани процедури и начини за ползване услугите на СС и за получаване на информация от него. Тъкмо тези две изисквания очаквам да се реализират със създаването на сайт, през който да минава и да се следи цялата дейност на Студентския съвет.

Ако всичко, което длъжностните лица решават, подписват или инициират на 
своите събрания, може да се следи непосредствено в електронния архив, не би имало нещо, което да не остане прикрито и да поражда съмнения. 

Ако възможно повече необходима и ориентираща информация за академичния, образователния и проектния живот в Софийски университет бъде предоставена на неговия сайт, Студентският съвет ще спомогне за по-високата насоченост и инициативност сред нашите колеги.

В този смисъл, форматът, в който колегите от ФМИ ще се включат, е не просто един от многото възможни за тях начини за съревнование и доказване на уменията си. Той може да бъде също и помощ за студентската общност, доколкото помага на Студентски съвет да започне да функционира по-добре на практика, а не просто на думи да бъде „орган за защита на общите интерси на обучаващите се в Университета“.
